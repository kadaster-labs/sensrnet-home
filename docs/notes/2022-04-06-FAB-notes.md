# Functional Advisory Board session - 6 april 2022

_(Dutch only)_

De notes van het [Functional Advisory Board](../FAB.md).

> Dit is *voorlopig* het laatste FAB-overleg. Er is geen afspraak gemaakt voor een volgend overleg.

## Attendees

_(in alfabetische volgorde)_

- Gemeente Amsterdam
- Gemeente Den Bosch
- Gemeente Eindhoven
- Gemeente Helmond
- Gemeente Tilburg
- Kadaster (initiator)
- Gast: projecteleider BZK

## Notes

Onderwerpen:

1. **Opening, agenda en mededelingen**
   
     De MVP+-fase is op 1 april jl. geëindigd. Zie hieronder voor verdere toelichting.
     
2. **Terugkoppeling Bestuurlijk overleg d.d. 30 maart 2022**
     
     De projectleider BZK brengt verslag uit van het bestuurlijk overleg d.d. 30 maart 2022:
     Het verslag van het Bestuurlijk Overleg is per e-mail verzonden aan de FAB-deelnemers.
     De uitkomst van dit overleg wordt als positief gezien voor het verolg van SensRNet.
     Er wordt op dit moment onderzocht of SensRNet onder de vlag van DiSGeo (Doorontwikkeling in Samenhang van de Geo-basisregistraties) kan worden voortgezet.
     Dit onderzoek gaat ongeveer 3 maanden in beslag nemen.
     Ook de financiering is nadrukkelijk onderwerp van onderzoek.
     In deze periode zal ook de opschalingsanalyse van het VNG beschikbaar komen en dat zal worden meegenomen in het onderzoek.
     Voor de korte termijn is afgesproken dat de hosting doorgaat zodat de gemeentes (bronhouders) het MVP+ inclusief de landelijke viewer kunnen blijven gebruiken.
     In juni zal in GI-beraad worden besloten of SensRNet doorgaat onder de vlag DiSGeo.
     
     Vraag van Den Bosch: Is er een plan B voor het geval SensRNet _niet_ doorgaat met DisGeo?
     Het antwoord is dat er geen plan B is maar dat de kans klein wordt geacht dat SensRNet **niet** verder gaat.
     De boodschap is dat we ons daar niet al teveel zorgen over moeten maken.
     Uitgangspunt is dat SensRNet onder DiSGeo komt te vallen inclusief een nog te benoemen projectleider.
     Men wil de stekker er niet uittrekken.
     
     Vraag van Eindhoven: Er is op dit moment geen goede koppeling in SensRNet met de basisregistraties (DiSGeo werkt met basisregistraties). Gaat er dus prioriteit worden gegeven aan de koppeling van SensRNet aan de basisregistraties?
     Het antwoord is dat hier zeker rekening mee gehouden gaat worden in de priortering van de op te pakken zaken van SensRNet zodra het groene licht is gegeven voor het vervolgtraject.
     
     
3. **Geplande activiteiten/mijlpalen tussen 1 april en 1 juli 2022**
     
     De MVP+-fase is op 1 april 2022 beëindigd.
     
     Op 11 mei (datum en locatie zijn nog onzeker op dit moment) wordt een 'ateliersessie' georganiseerd met alle stakeholders om te kijken of en hoe de ontwikkeling van SensRNet verder vormgegeven kan worden.
     Zaken als rolverdeling, financiering, juridische mogelijkheden/beperkingen en governance komen daar aan de orde evenals de integratie met DisGeo.
     
     De verwachting is dat tijdens de ateliersessie ook de opschalingsanalyse van de VNG beschikbaar komt waarvan de resultaten kunnen worden meegenomen in de discussies.
     
     Tussen 1 april en 1 juli 2022 zal SensRNet nog gehost worden waardoor bestaande bronhouders het MVP inclusief de landelijke viewer kunnen blijven gebruiken.
     
4. **Beschikbaarheid, gebruik en ontwikkeling SensRNet**
     
     De Kadaster productie- en demo-omgevingen blijven draaien zodat gemeenten bij hun data blijven kunnen.
     De ontwikkeling zal zich beperken tot alleen het oplossen van bugs en verder zal noodzakelijk onderhoud natuurlijk ook gedaan worden.
     De Test omgeving wordt uitgezet.
     Deze werd alleen door het Kadaster gebruikt bij de ontwikkeling van SensRNet.
     
     
5. **SensRNet [Backlog Items](https://github.com/orgs/kadaster-labs/projects/1)**
     
     De volgende issues zijn in de afgelopen periode afgerond:
     - Issue [home#175](https://github.com/kadaster-labs/sensrnet-home/issues/175): Waardelijsten publiceren bij de definities.
     - Issue [central#61](https://github.com/kadaster-labs/sensrnet-central-viewer/issues/61): Organisatie url wordt ook weergegeven als die niet is opgegeven.
     - Issue [frontend#212](https://github.com/kadaster-labs/sensrnet-registry-frontend/issues/212): Device naam wordt niet goed ingeladen in edit mode.
     - Issue [backend#152](https://github.com/kadaster-labs/sensrnet-registry-backend/issues/152): Data wordt niet goed opgeschoond bij verwijderen Observation goal.
     - Issue [frontend#211](https://github.com/kadaster-labs/sensrnet-registry-frontend/issues/211): "Opgeslagen!" melding soms foutief.
     
     De (laatste) issues waar nog aan wordt gewerkt zijn:
     - Issue [home#135](https://github.com/kadaster-labs/sensrnet-home/issues/135): Onderzoek: Documenteren / publiceren hoe gebruikers issues kunnen aanmelden.
     - Issue [home#272](https://github.com/kadaster-labs/sensrnet-home/issues/272): Community pagina toevoegen aan documentatie site.
       Op de documentatie site is een plek gemaakt onder "contributors" waar alle [deelnemers met logo](https://kadaster-labs.github.io/sensrnet-home/Contributors/) zichtbaar zijn
     - Door Eindhoven is een [Discussion](https://github.com/kadaster-labs/sensrnet-home/discussions/278) gestart m.b.t. niet-zichtbare informatie van sensoren.
       Hiervoor is door Kadaster issue [home#280](https://github.com/kadaster-labs/sensrnet-home/issues/280) aangemaakt die zo snel mogelijk zal worden opgelost.
     

6. **Wvttk en Afsluiting**

     Er is geen nieuwe datum vastgelesteld voor het volgende FAB-overleg.
     De agendareeks is gecancelled.
     Allereerst worden de uitkomsten afgewacht van de ateliersessie (zie punt 3.).
     
     De voorzitter dankt de aanwezigen voor hun tijd en inzet en met elkaar hopen we op een snel besluit m.b.t. de 'doorstart' van SensRNet.
